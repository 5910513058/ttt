<html>
<title>diary</title>
<meta charset="UTF-8">
<body><h3><center>การทำกิจกรรมเเละการเข้าสังคม</center></h3>การทำกิจกรรในมหาวิทยาลัยนักศึกษาหลายคนใฝ่ฝันว่าเมื่อเรียนจบออกมาจะได้ทำงานที่ตัวเองรัก บ้างก็ฝันที่จะได้งานที่มีรายได้สูง แต่ในโลกแห่งความจริงการหางานอาจจะไม่ได้ง่ายขนาดนั้น เนื่องจากแต่ละปีมีนักศึกษาจำนวนมากที่สำเร็จการศึกษาในช่วงเวลาเดียวกัน ทำให้ตลาดงานมีการแข่งขันกันสูง ซ้ำร้ายบางงานคู่แข่งไม่ได้มีเฉพาะเพื่อนนักศึกษาจบใหม่เท่านั้น แต่ยังมีคนที่มีประสบการณ์การทำงานเข้ามาแย่งงานกับคุณด้วย แล้วอะไรที่จะทำให้ HR ต้องเลือกเด็กจบใหม่คนหนึ่งเข้ามาสัมภาษณ์ อะไรที่จะทำให้ Resume ของคุณโดดเด่นเหนือคนอื่น และคว้าตำแหน่งงานนั้นมาได้<br>
<br>
<center><img src="http://www.bssphuket.com/wp-content/uploads/2013/11/highquality_pictures_face_paint_children.jpg" height="300" wight="350"></center>

<h3>ข้อดีของการทำกิจกรรม</h3>
1.ฝึกซ้อมฝีมือในสนามจริง ด้วยการฝึกงาน
การฝึกงานจะทำให้คุณได้รับประสบการณ์ล้ำค่าที่หาไม่ได้ในห้องเรียน จากการทำงานในสถานที่จริง ซึ่งส่วนใหญ่การฝึกงานมักจะตรงกับสายที่กำลังศึกษาอยู่ด้วย ในช่วงเวลานี้เองที่คุณจะได้ต่อยอดสิ่งที่คุณได้เรียนมา และยังเป็นช่วงเวลาที่คุณจะได้ฝึกฝนตัวเองตั้งแต่ก่อนเรียนจบ แค่นั้นยังไม่พอถ้าคุณมีผลงานที่โดดเด่น ก็มีโอกาสสูงที่คุณจะได้งานที่นี่ตั้งแต่ยังเรียนไม่จบเลยด้วย
HR จะสนใจตรงที่ว่าคุณเป็นนักศึกษาจบใหม่ที่ได้ทดลองทำงานจริงมาก่อนแล้ว การปรับตัวอาจจะเร็วและง่ายกว่าคนอื่น ยิ่งถ้าคุณฝึกงานด้วยความสมัครใจไม่ได้เกี่ยวกับหลักสูตรการเรียน จะยิ่งแสดงให้เห็นว่าคุณเป็นคนที่ชอบแสวงหาความรู้ และมีความมุ่งมั่นที่จะประสบความสำเร็จ
2.เสริมสร้างประสบการณ์การทำงานพร้อมหารายได้พิเศษ จากการทำงาน Part time
นอกจากจะได้รายได้เสริมระหว่างเรียนแล้ว การทำงาน Part time จะช่วยให้คุณได้ประสบการณ์จากการทำงานจริงด้วย ที่สำคัญใน Resume ของคุณจะโดดเด่นกว่าเพื่อนนักศึกษาจบใหม่แน่นอน เพราะมีประสบการณ์การทำงานที่เขียนอยู่ชัดเจน ซึ่งการทำงาน Part time สามารถทำตอนไหนก็ได้ไม่จำเป็นต้องเป็นช่วงปิดเทอม ถ้าคุณเป็นคนที่เรียนเก่งอาจจะใช้ความสามารถด้านนี้ไปเป็นครูสอนพิเศษ หรือถ้าคุณเป็นคนที่ชอบทำอาหาร ก็อาจจะไปทำงานในร้านอาหาร ได้เงินติดกระเป๋าและยังได้เรียนรู้ทักษะจากกการทำงานจริงด้วย
<br>
<center><img src="http://www.scholarship.in.th/wp-content/uploads/2015/03/facts-figures-reading.jpg"></center>
